# يىپەك يولىدىكى HTML ساداسى | 0-قىسىم

## چۈشەنچە

مېنىڭ بۇ قوللانمىنى يىزىشتىكى مەقسىتىم سىزنىڭ HTML نى تېز سۈرئەتتە ئۆگىنىشىڭىزگە ۋە يۇقىرى دەرىجىلىك HTML تېمىلىرىغا پىششىق بولۇشىڭىزغا ياردەم بېرىش ئۈچۈن. 

HTML  بولسا **H**yper **T**ext **M**arkup **L**anguage (ئادەتتىن تاشقىرى تېكىست بەلگە تىلى) نىڭ قىسقارتىپ يېزىلىشى بولۇپ، توربەت (يەنى Web) نىڭ ئەڭ ئاساسىي قۇرۇلما مودۇللىرىنىڭ بىرى. 

 1993-يىلى HTML رەسمىي بارلىققا كەلگەن، شۇنىڭدىن باشلاپ ئۇ ھازىرقى ھالەتكە ئۆزگىرىپ، ئاددىي تېكىست ھۆججىتىدىن تەرەققىي قىلىپ مول بولغان Web  پروگراممىلىرىنى ھەرىكەتلەندۈرگۈچ كۈچ بىلەن تەمىنلىدى. 

بۇ قوللانما كەڭ ئوقۇرمەنلەرگە يۈزلەنگەن. 

ئالدى بىلەن، يېڭى ئۆگەنگۈچىلەر. بۇ قوللانما HTML نى نۆلدىن باشلاپ ئاددىي ھەمدە ئەتراپلىق چۈشەندۈرىدۇ، شۇڭا سىز بۇ قوللانمىنى ئىشلىتىپ HTML نى ئۆگەنسىڭىز بولىدۇ. 

ئاندىن، كەسپىي خادىملار. HTML ئادەتتە ئىككىنچى ئورۇندا تۇرىدىغان ئۆگىنىدىغان نەرسە دەپ قارىلىدۇ. بۇ بەلكىم ھەقلىق بولۇشى مۇمكىن. 

ھالبۇكى، نۇرغۇن كىشىلەر ئۈچۈن ئېيتقاندا، نۇرغۇن ئىشلار چۈشىنىكسىز بولىدۇ، ئەلۋەتتە مەنمۇ شۇنىڭ ئىچىدە. مېنىڭ بۇ قوللانمىنى يېزىشىم مېنىڭ تېمىغا بولغان چۈشەنچەمگە ياردەم بېرىش ئۈچۈن،چۈنكى مەن مەلۇم بىر ئىشنى چۈشەندۈرۈشكە ئېھتىياجلىق بولسام،مەن ئەڭ ياخشىسى ئالدى بىلەن بۇ ئىشنى ئايدىڭلاشتۇرۇۋېلىشىمغا كاپالەتلىك قىلىشىم كىرەك. 

سىز كۈندىلىك خىزمەتلىرىڭىزدە HTML نى يازمىسىڭىزمۇ، HTML نىڭ خىزمەت پىرىنسىپىنى چۈشىنىۋىلىشىڭىز، توربەت پروگراممىلىرىنى ئىشلىتىش ۋە بەت يۈزىنى تەڭشىگەندىكى نۇرغۇن باش ئاغرىقلىرىڭىزنى ساقايتالىشى مۇمكىن.

## كىرىش سۆز

HTML بولسا Web دەپ ئاتالغان بۇ كەشپىياتنىڭ ئاساسى. يىگىرمە نەچچە يىل ئۆتۈپ كەتتى، بۇ جەرياندا HTML دىكى ئۆزگىرىش ناھايىتى ئاز بولۇپ، ھازىرغىچە يەنىلا Web نىڭ ئاساسى بولۇپ تۇرماقتا. 

HTML نىڭ مۇۋەپپەقىيىتى بىر ئىشنى ئاساس قىلىدۇ : **ئاددىيلىق**. 

كىشىلەر ئىشلارنىڭ بارغانسىرى مۇرەككەپ بولۇپ كىتىۋاتقانلىقىنى ھىس قىلغاندا، ئۇ XHTML ئارقىلىق گۆرۆگە ئىلىنغان XML دىيالېكتنى رەت قىلدى. HTML بۇنداق قىلىشى بىزگە يەنە بىر خۇسۇسىيىتى، يەنى «كەڭچىلىك» بىلەن تەمىنلىگەنلىكىدىندۇر. بەزى قائىدىلەر بار، لېكىن سىز ئۇلارنى ئۆگىنىپ بولغاندىن كېيىن، سىزدە يەنىلا ناھايىتى چوڭ ئەركىنلىك بولىدۇ. (يەنى سىز بۇ قائىدىلەرگە تولۇق بوي سۇنمىغان تەقدىردىمۇ، HTML ئۇلارنى توغرا يىشىپ چىقىشقا تىرىشىدۇ)

توركۆرگۈچلەر «قارىغۇنىڭ شەھىرىگە بارغاندا بىر كۆزىنى قىسىۋىلىشنى» ئۆگىنىۋالدى،ئۇلار HTML نى ئانالىز قىلغاندا ۋە ئىشلەتكۈچىلەرگە كۆرسەتكەندە پۈتۈن كۈچى بىلەن ئەڭ توغرا ھالەتتە كۆرسىتىپ بىرىشكە تىرىشىدۇ. 

ئۇنىڭ ئۈستىگە پۈتكۈل Web سۇپىسى بىر ئىشنى توغرا قىلدى، يەنى ئارقىغا ماسلىشىشچانلىقنى ئەزەلدىن بۇزمىدى. ئادەمنىڭ ئىشەنگۈسى كەلمەيدىغىنى شۇكى، بىز 1991 - يىلى يازغان HTML ھۆججىتىگە قايتالايمىز، ئۇلار قارىماققا يىقىنقى يىللاردىكىدىن ئانچە پەرقلەنمەيدۇ. 

> ئىزاھات: 
> ئارقىغا ماسلىشىشچانلىق دىگىنىمىز، دىتاللارنىڭ ۋە پروگراممىلارنىڭ كىيىنكى نەشىرىنىڭ ئالدىنقى نەشىرلىرىدىكى خۇسۇسىيەتلىرىنى تولوق قوللىشىنى كۆرسىتىدۇ.

بىز ھەتتا بىرىنچى تور بەتنىڭ نېمە ئىكەنلىكىنى بىلىمىز، مانا دەل ئاستىدىكى مۇشۇ توربەت شۇ : 
http://info.cern.ch/hypertext/www/theproject.html 

Web ۋە HTML نىڭ يەنە بىر چوڭ ئالاھىدىلىكى  شۇكى ، بىز ھەرقانداق تور بەتتىكى HTML ئەسلىي كودىنى نى تەكشۈرەلەيمىز.سىز ئۆزىڭىزنى بۇنداق ئىمكانىيەتكە ئىرىشىشكە ھەقلىق دەپ قارىماڭ، بۇنداق ئىمكانىيەت Web دىن باشقا ھىچقانداق ساھەدە تەمىنلەنمىگەن. 

تور كۆرگۈچلەرنىڭ ئىچىدىكى Developer Tool (ئېچىش قورالى) بىزنى دۇنيادىكى ھەرقانداق ئادەم يازغان HTML نى تەكشۈرۈش ۋە ئۇنىڭدىن ئىلھام ئېلىش ئىمكانىيىتىگە ئىگە قىلىدۇ. 

ئەگەر سىز HTML نىڭ يېڭىدىن ئۆگەنمەكچى بولسىڭىز، بۇ قوللانما سىزنىڭ باشلىشىڭىزغا ياردەم بېرىدۇ. ئەگەر سەن بىر مول تەجرىبىلىك Web پروگراممىسى ئېچىش خادىمى بولسىڭىز، بۇ قوللانما سىزنىڭ چۈشەنچىقىڭىزنى يۇقىرى كۆتىرىشى مۇمكىن. گەرچە Web پروگراممىلىرىنى ئىچىش بىلەن بىر نەچچە يىل شۇغۇللانغان بولساممۇ، مەنمۇ مۇشۇلارنى يېزىش جەريانىدا نۇرغۇن نەرسىلەرنى ئۆگىنىۋالدىم، شۇڭلاشقا سىزنىڭمۇ بەزى يېڭى نەرسىلەرنى بايقىيالايدىغانلىقىڭىزغا، ياكى ئۇنتۇپ قالغان بىلىملەرنى قايتا تەكرار قىلىۋالالايدىغانلىقىڭىزغا ئىشىنىمەن. 

خۇلاسە كالام، مەيلى نىمىلا بولمىسۇن، مۇشۇنىڭدەك ئاددىي ئەمگىكىمنىڭ كىشىلەرگە ئازتولا مەنپەئەت يەتكۇزۈپ قىلىشنى ئارزۇ قىلىمەن.  



> كىيىنكى سانلاردىن ئالدىن مەلۇمات:
>
> * HTML دىن دەسلەپكى چۈشەنچە
>
> * HTML بەت قۇرۇلمىسى
> * بەلگە ۋە ئىلىمىنت 



---

يازمىدا: ئارسايبەگ

