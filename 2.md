# يىپەك يولىدىكى HTML ساداسى | 2-قىسىم

## HTML بەت قۇرۇلمىسى

بىز ئالدىنقى قىسىمدا HTML بەت كونتېكىستنىڭ سىرتىدا تۇرۇپ بىرنەچچە مىسال ئالغان ئىدۇق. بۇ قىسىمىدا بىز نۇرمال HTML بىتىنىڭ قۇرۇلمىسىنىڭ قانداق بولىدىغانلىقى بىلەن تونۇشۇپ چىقايلى.

ھەممە ئىش «ھۆججەت تىپى باياناتى» دىن (يەنى doctype ) باشلىنىدۇ. بىز مۇشۇ doctype ئارقىلىق تور كۆرگۈچكە بۇ بىر HTML بەت ئىكەنلىكى ،  شۇنداقلا بىز ئىشلىتىۋاتقان HTML نۇسخىسىڭ «پالانى نۇسخا» ئىكەنلىكىنى ئىيتىپ بىرىمىز. 

> Web تەرەققى بۈگۈنكى كۈنگە كەلگەندە، بىز پەقەت تۆۋەندىكى ئاددىي بىر قۇر كود بىلەن doctype نى جاكارلىۋەتسەكلا بولدى.
>
> ```html
> <!DOCTYPE html>
> ```



ئۇنىڭدىن كىيىنكىسى بىر جۈپ باشلىنىش ۋە ئاخىرلىشىش بەلگىسىنى ئۆز ئىچىگە ئالغان `html` ئىلمىنتى. 

```html
<!DOCTYPE html>
<html>

</html>
```

> ئۆتكەندە «ئەقىللىق يىشو» لارغا دەپ ئۆتۈپ كەتكىنىمىزدەك، بۈگۈن بارلىق «شىنيوۋىيمىن» لەرنىڭ سەمىگە يەنە بىر سالىمىزكى:
>
> HTML بەلگىلىرى كۆپىنچە ھالەتتە باشلىنىش ۋە ئاخىرلىشىش بەلگىسىدىن ئىبارەت بىر جۈپ ھالەتتە كىلىدۇ ، يەنى ئاخىرلىشىش بەلگىسىدە بىر `/`  (يانتۇ سىزىق) كۆپ. لىكىن بەزىدە، ئۆزىنى ئاخىرلاشتۇرغۇچى HTML بەلگىلىرىنىمۇ ئۇچرىتىپ قالىمىز، ئۇلار تاق ھالەتتىمۇ كىلىۋىرىدۇ.
>
> ```html
> <p> men jup kiliman </p>
> 
> <br /> <hr /> <a /> bizler taq kelsekmu bolawiridu
> ```
>
> 



`html`  ئىلىمىنتىنىڭ باشلىنىش بەلگىسى ھۆججەتنىڭ بېشىدا ، يەنى «ھۆججەت تىپى» doctype ئېلان قىلىنغاندىن كىيىنلا ئىشلىتىلىدۇ. `html` ئاخىرلىشىش بەلگىسى بولسا HTML ھۆججىتىڭ ئەڭ ئاخىرىدا كىلىدۇ، شۇنداقلا باشقا ھەممە ئىلىمىنتلار ئاشۇ بىر جۈپ `html` بەلگىسىنىڭ ئىچىگە ئورۇنلىشىدۇ، بۇ يەردىكى ئىچىگە ئورۇنلاشقان ئىلىمىنتلار بولسا  `head`  ۋە  `body`  دىن ئىبارەت.

```html
<!DOCTYPE html>
<html>
    <head></head>
		<body></body>
</html>
```

 ئادەتتە `head` ئىلىمىنتىنىڭ نىڭ ئىچىدە، بىز تور بەت قۇرۇشتا زۆرۈر بولغان بەلگىلەرنى قويىمىز، مەسىلەن،بەت ماۋزۇسى، مېتا سانلىق مەلۇماتلار، ئىچكى ياكى تاشقى CSS ۋە JavaScript كودى ۋە ئۇلانمىلىرى دىگەندەك. بۇ مەزمۇنلارنىڭ كۆپىنچىسى بەت يۈزىدە بىۋاسىتە كۆرۈنمەي، پەقەت تور كۆرگۈچلەرنىڭ مۇشۇ توربەتنى توغرا كۆرسىتىپ بىرىشىگە ياردەم بېرىدۇ. 

ئەمدى  `html` ئىلىمىنتىغا كەلسەك، بىز ئۇنىڭ ئىچىگە ھەقىقى مۇشۇ تور بەتتە كۆرسىتىلىدىغان مەزمۇنلارنى ئورۇنلاشتۇرىمىز.

> بۇ يەردە «شىنيوۋىيمىن» لەرگە ئەسكەرتىپ قويىمەنكى، head نىڭ مەنىسى «باش» ، body بولسا «بەدەن، گەۋدە» دىگەن مەنىدە بولۇپ، ئىسىمىدىنلا نىمە دىمەكچى بولغانلىقى چىقىپ تۇرىدۇ، شۇڭا كود يازغاندا بىلمەيدىغان سۆزلۈكلەرنى لۇغەتتىن بىر ئاختۇرۇۋەتسەك، چۈشۈنۈش تىخىمۇ ئاسان بولىدۇ. ئىشىنىمەنكى، «يىشو» لار بۇرۇندىن مۇشۇنداق قىلىپ كەلگەن.



## بەلگە ۋە ئىلىمىنت

مەن يۇقىرىدا بەلگە ۋە ئىلىمىنت تىن ئىبارەت ئىككى خىل ئۇقۇمنى نەچچە قىتىم تىلغا ئالدىم، ئۇلارنىڭ پەرقى زادى نىمە ؟

بىز يۇقىرىدا `<html>` ۋە  `<head>`  دىگەندەك ھەرخىل بەلگىلەرنى ئىشىلىتىپ باقتۇق. بىر ئىلىمىنت بولسا باشلىنىش بەلگىسى ۋە ئاخىرلىشىش بەلگسى ۋە شۇنداقلا مۇشۇ بىر جۈپ بەلگىنىڭ ئىچىدىكى ھەممە مەزمۇننى ئۆز ئىچىگە ئالىدۇ. 

> مەسىلەن:  
>
> ```html
> <body> men body ning ichidiki mezmun ... </body>
> ```
>
> يۇقارقى ھەممىسى بىر يەرگە كىلىپ بىر `body` ئىلىمىنتىنى تەشكىل قىلىدۇ.



ئەگەر بىر ئىلىمىنت پەقەت ئۆزىنى ئاخىرلاشتۇرغىچە بەلگە بىلەنلا تاق كەلگەن بولسا، قائىدە بويىچە بۇ ئىلىمىنت ھىچقانداق تىكىستنى ئۆز ئىچىگە ئالالمايدۇ. لىكىن بۇ كىيىنكى گەپلەر ...



> كىيىنكى سانلاردىن ئالدىن مەلۇمات:
>
> * ئىلىمىنت خاسلىقلىرى
> * چوڭ-كىچىك يىزىلىش
> * بوش ئورۇنلار

---

يازمىدا: ئارسايبەگ

